<html>
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title> porjects</title>
    </head>


    <body>
        <!-- content strat her  -->
        <h1> সাড়ে ৮ বছর পর বিদেশ থেকে ফিরে দেখলেন আড়ার সঙ্গে ঝুলছে স্ত্রীর লাশ</h1>
        <h4>প্রতিনিধি রাজবাড়ী</h4>
        <h6> প্রকাশ: ১৬ জানুয়ারি ২০২৫, ২০: ৪২ </h6>
        <p> প্রায় সাড়ে আট বছর পর আজ বৃহস্পতিবার দুপুরে ইরাক থেকে দেশে ফেরেন আলামিন মন্ডল। স্ত্রী-সন্তান আর পরিবারের সবাইকে নিয়ে কিছুদিন আনন্দে কাটানোর আশা ছিল তাঁর। কিন্তু সেই আনন্দ মাটি হয়ে গেছে। বাড়িতে ফিরে ঘরে ঢুকে দেখেন, আড়ার সঙ্গে স্ত্রী পপি বেগমের লাশ ঝুলছে। এ ঘটনা ঘটেছে রাজবাড়ীর গোয়ালন্দ উপজেলার দেবগ্রাম ইউনিয়নের জটু মিস্ত্রিপাড়া গ্রামে।</p>
        <p>খবর পেয়ে গোয়ালন্দ ঘাট থানার পুলিশ গৃহবধূ পপি বেগমের লাশ উদ্ধার করে সুরতহাল করেছে। ইরাকপ্রবাসী আলামিন মন্ডল ও পপি বেগম দম্পতির ঘরে ১৩ বছর বয়সী আদিব মন্ডল নামের ৮ম শ্রেণিপড়ুয়া এক ছেলেসন্তান রয়েছে। </p>
        <hr>



        <!-- content writting end here  -->
    </body>


</html>